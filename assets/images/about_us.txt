این مجموعه با هدف تسهیل استفاده از خدمات ملکی در سطح کلان از سال 1396 فعالیت همه جانبه خود را آغاز نمود و با تکیه بر تجارب ارزشمند چند ساله و دانش تکنولوژی بر آن شد تا مشکل ضعف در سیستم سنتی معاملات املاک کشور  را مرتفع سازد؛ دغدغه تحول صنعت املاک کشور، منجر به خلق پلتفرم سیراف گردید. امید است با عنایت الهی و یاری مسئولین، این تغییر اساسی در سبک دفاتر املاک در تمامی ابعاد رخ داده و گامی به سوی مدرن سازی این صنعت برداشته شود.
#
ورود کاربران به وب سایت یا اپلیکیشن سیراف، به معنای آگاهی و پذیرفتن شرایط و قوانین و همچنین نحوه استفاده از خدمات سیراف است.
کلیه اصول و رویه کاری سیراف منطبق با قوانین جمهوری اسلامی ایران، قانون تجارت الکترونیک و قانون حمایت از حقوق مصرف کنندگان است و به تبع آن کاربران نیز موظف به رعایت قوانین و مقررات مربوط به کاربران هستند.
#
ثبت فایل در سیراف کاملا رایگان بوده و انتشار فایل ها منوط به تایید کارشناسان مربوطه خواهد بود. هر کاربر می تواند به تعداد نامحدود اقدام به ثبت فایل نموده و یا فایل های ثبت شده خود را در سامانه ویرایش یا حذف نماید.
خدمات جانبی مانند تمدید یا نردبان فایل از طریق پرداخت درون برنامه ای ایمن صورت گرفته و چنانچه مشکلی در پردازش نهایی رخ دهد، طی 48 ساعت، وجه واریزی به حساب کاربر مسترد خواهد شد.
 رعایت موارد زیر جهت تایید هر فایل ضروری است :
محتوای هر فایل می بایست ؛
1.مغایر با قوانین جمهوری اسلامی ایران نباشد
2.ناقض حریم شخصی افراد نباشد
 3.شامل هرگونه توهین به ادیان رسمی کشور، آداب، رسوم، قومیت ها، لهجه و گویش های مختلف نباشد
 4.حاوی عبارات ، کلمات، تصاویر و یا ویدیو های مغایر با هنجارها و عفت عمومی جامعه نباشد
 5.شامل تصاویر اشخاص در آگهی یا درج تصاویر بی ربط نباشد
6.تکراری حتی با عناوین متفاوت نباشد 
7.دارای قیمت های غیر واقعی ، اشتباه و خارج از عرف نباشد
8.مشتمل بر آمار و اطلاعات غلط در توضیحات آگهی که موجب عدم شفافیت و گمراهی کاربران دیگر میشود، نباشد

لازم به ذکر است سیراف سعی در نشر فایل های صحیح و درست دارد، با این وجود هیچ گونه تضمین قطعی یا تعهدی بابت صحت فایل ها بر عهده نمیگیرد، بنابراین ضروری است کاربران، دقت لازم را از مشاهده فایل تا معامله آن به کار گیرند، همچنین چنانچه در مشخصات فایل تخلف یا اشتباهی صورت گرفته بود می توانید در صفحه مشخصات فایل از طریق بخش "گزارش تخلف" آن را با ما در میان بگذارید.
#
 تمام اطلاعات دریافتی کاربران از قبیل مشخصات فردی، شماره همراه، لوکیشن دریافتی و فعالیت های مربوطه وی در  وب سایت و اپلیکیشن ها کاملا محرمانه بوده و دریافت آن ها فقط در جهت احراز هویت و ثبت نام و استفاده از سرویس جستجوی ملک های اطراف کاربر می باشد.
سیراف تمام اطلاعات موجود در هر حساب کاربری نظیر فایل ها، درخواست ها، مشتریان، گفتگوها، بایگانی ها و... را به صورت محرمانه نگهداری می نماید و به آن متعهد خواهد بود.
سرور های سیراف به صورت منظم اقدام به پشتیان گیری از اطلاعات خود در مکانی امن می نماید ولی با این وجود پیشنهاد می شود کاربران گرامی به طور دوره ای از تمام اطلاعات خود در سیراف نسخه پشتیبان تهیه نمایند و به صورت فایل اکسل نزد خود نگهداری نمایید. لازم به ذکر است امکان خروجی گرفتن کامل از اطلاعات در اپلیکیشن تعبیه شده است.
#
تمامی دفاتر املاک موجود در پلتفرم سیراف، توسط کارشناسان حقوقی مورد ارزیابی و صحت سنجی قرار گرفته اند و دارای مجوز فعالیت معتبر از اتحادیه اصناف می باشند.
فایل های هر دفتر املاک از نظر کارشناسان سیراف گذرانده میشوند؛ با این حال مسئولیت های مربوط به فایل ها اعم از واقعی بودن، قیمت گذاری و... با مدیران دفاتر املاک مذکور می باشد و سیراف مسئولیتی در قبال این موارد نخواهد داشت.
#
شماره همراهی که در پروفایل مشتری ثبت می شود، تنها شماره مورد تایید مشتری است که تمام مکاتبات از آن طریق صورت میگیرد.
تمامی پیامک های اطلاع رسانی از طرف سیراف، با شماره 1000123 به کاربران ارسال خواهد شد و ارسال هر گونه پیامک تحت عنوان سیراف با هر شماره دیگری تخلف و سوء استفاده از برند سیراف است؛ لطفاً در صورت مشاهده، مراتب را از طریق پشتیبانی اعلام فرمایید.
#
هدف از ایجاد بخش نظرات و امتیاز دهی به دفاتر املاک، اشتراک تجارب استفاده کاربران قبلی با کاربران جدید است که کاربران بتوانند آسان تر و با دید بازتر دفتر املاکی را برای استفاده از خدمات انتخاب نمایند. هر کاربر مجاز است در چهار چوب قوانین سایت، امتیاز و نظرات خود را درج نموده و پس از بررسی کارشناسان، نظرات او به عموم کاربران نمایش داده خواهد شد.
سیراف در قبال صحیح یا اشتباه بودن نظرات ارسالی هیچ گونه مسئولیتی ندارد و انتشار نظرات به معنای تایید محتویات نظر نیست.
شرایط درج نظر :
1.حتی الامکان فارسی بنویسید و از به کار بردن فاصله های طولانی، کشیدگی حروف و ایموجی بپرهیزید
2.بدون دلیل، خدمات یا رفتار دفتر املاک را نقد یا تحسین نکنید و سعی کنید نظرتان شامل نقاط ضعف یا قوت و معایب یا مزایا به صورت خلاصه باشد.
3.از بزرگنمایی و اغراق در مورد معایب یا مزایا بپرهیزید.
4.به طور واقع بینانه تجربیات خود را در صورت استفاده از خدمات دفتر املاک مربوطه بازگو نمایید
5.استفاده از لینک ها، شماره تماس و راه های ارتباطی در نظرات، موجب عدم تایید آنها توسط کارشناسان مربوطه می شود
#
همه مطالبِ در دسترس از طریق هر یک از خدمات سیراف مانند متن، گرافیک، آرم، آیکون، اسکریپت، تصویر، ویدیو، موارد قابل دانلود و کلیه محتواهای تولید شده توسط سیراف  جزئی از اموال برند "سیراف" به شماره ثبت 326367  محسوب شده و حق استفاده و نشر تمامی مطالب موجود در انحصار این برند است و هر گونه استفاده بدون کسب مجوز کتبی، حق پیگرد قانونی را  برای سیراف محفوظ می دارد.
همچنین نام تجاری و علائم تجاری ثبت شده نیز در انحصار سیراف بوده و کاربران مجاز به بهره برداری و استفاده از الگوریتم عملکرد، لیست فایل ها، مشخصات فایل ها، قیمت و هر گونه مشتقات پلتفرم سیراف، هر گونه کپی برداری با مقاصد تجاری، داده کاوی، استخراج اطلاعات و... نبوده و کلیه این حقوق صراحتا برای سیراف محفوظ است. پایگاه رسمی سیراف به نشانی siraf.app بوده و هیچ گونه سایت اینترنتی با آدرسی غیر از siraf.app متعلق به این مجموعه نمی باشد.
