شرکت فناور "فکر بکر سیراف"( نام تجاری: "سیراف" ) مستقر در پارک علم و فناوری با دیدگاهی نوین و با هدف رفع دغدغه‌های موجود در سیستم سنتی دفاتر املاک کشور و تسهیل استفاده هموطنان عزیز از خدمات مشاورین املاک، با تکیه بر تجارب چندساله خود در حوزه املاک و بهره‌گیری از دانش فنی، اقدام به طراحی و تولید پلتفرمی کارآمد با نام تجاری "سیراف" نمود. این پلتفرم به عنوان پل ارتباطی میان دفاتر قانونی املاک کشور و مردم، نه تنها بستری برای ساماندهی و بهبود سیستم سنتی دفاتر املاک کشور می باشد، بلکه در جهت رضایتمندی مردم و همچنین رونق کسب و کار صنف مشاورین املاک کشور نیز تلاش می نماید. امیدواریم با عنایت الهی و یاری مسئولین و حمایت مردم، "سیراف" به عنوان یک پلتفرم جذاب و نوآور، در مسیر توسعه و پیشرفت کشورمان به نقش موثری دست یابد.
#
ورود کاربران به وب سایت یا اپلیکیشن سیراف یا استفاده از آن، به معنای پذیرفتن شرایط و قوانین آن است که در ذیل به آن می پردازیم.
#
ثبت فایل یا درخواست در سیراف کاملا رایگان بوده و انتشار فایل ها منوط به تایید کارشناسان مربوطه و پذیرش آن توسط حداقل یک دفتر املاک خواهد بود. هر کاربر می تواند به تعداد نامحدود اقدام به ثبت فایل غیر تکراری نموده و یا فایل های ثبت شده خود را در سامانه ویرایش یا حذف نماید.
رعایت موارد زیر جهت تایید هر فایل ضروری است :
محتوای هر فایل می بایست ؛
1.مغایر با قوانین جمهوری اسلامی ایران نباشد
2.ناقض حریم شخصی افراد نباشد
 3.شامل هرگونه توهین به ادیان رسمی کشور، آداب، رسوم، قومیت ها، لهجه و گویش های مختلف نباشد
 4.حاوی عبارات ، کلمات، تصاویر و یا ویدیو های مغایر با هنجارها و عفت عمومی جامعه نباشد
 5.شامل تصاویر اشخاص در آگهی یا درج تصاویر بی ربط نباشد
6.تکراری حتی با عناوین متفاوت نباشد 
7.دارای قیمت های غیر واقعی ، اشتباه و خارج از عرف نباشد
8.مشتمل بر آمار و اطلاعات غلط در توضیحات آگهی که موجب عدم شفافیت و گمراهی کاربران دیگر میشود، نباشد

لازم به ذکر است سیراف سعی در نشر فایل های صحیح و درست دارد، با این وجود هیچ گونه تضمین قطعی یا تعهدی بابت صحت فایل ها بر عهده نمیگیرد، بنابراین ضروری است کاربران، دقت لازم را از مشاهده فایل تا معامله آن به کار گیرند، همچنین چنانچه در مشخصات فایل تخلف یا اشتباهی صورت گرفته بود، می توانید در صفحه مشخصات فایل از طریق بخش "گزارش تخلف" آن را با ما در میان بگذارید و چنانچه گزارشی در خصوص دفتر املاک یا مشاورین داشتید می توانید آن را از طریق بخش گزارش تخلف در پروفایل مربوطه برای ما ارسال نمایید.
#
تمام اطلاعات دریافتی کاربران از قبیل مشخصات فردی، شماره همراه، لوکیشن دریافتی و فعالیت های مربوطه وی در  وب سایت و اپلیکیشن ها کاملا محرمانه بوده و دریافت آن ها فقط در جهت احراز هویت و ثبت نام و استفاده از سرویس جستجوی فایل ها و دفاتر املاک اطراف کاربر می باشد.
سیراف تمام اطلاعات موجود در هر حساب کاربری نظیر فایل ها، درخواست ها، گفتگوها و... را به صورت محرمانه نگهداری می نماید و به آن متعهد خواهد بود.
#
تمامی دفاتر املاک موجود در پلتفرم سیراف، توسط کارشناسان حقوقی مورد ارزیابی و صحت سنجی قرار گرفته اند و دارای مجوز فعالیت معتبر از اتحادیه صنفی خود می باشند.
فایل های هر دفتر املاک از نظر کارشناسان سیراف گذرانده میشوند؛ با این حال مسئولیت های مربوط به فایل ها اعم از واقعی بودن، محتوای درست و ...   همچنین مسئولیت مشاوران با مدیر دفتر املاک مربوطه می باشد و سیراف مسئولیتی در قبال این موارد نخواهد داشت.
#
جهت ارتباط بین کاربران و مشاوران املاک، امکان گفتگوی آنلاین تعبیه شده که برای استفاده هرچه بهتر از آن رعایت شرایط زیر برای هر دو طرف توصیه می شود:
1.صفحه گفتگو بستری برای پرسیدن سوالات یا ابهامات مربوط به فایل می باشد، لطفاً از گفتگوهای بی ارتباط به موضوع فایل خودداری نمایید.
2.از در اختیار قراردادن اطلاعات هویتی پیش از کسب اطمینان از طرف مقابل بپرهیزید.
3.هرگونه توهین و بی احترامی در گفتگو ها قابلیت پیگیری قضایی را دارد.
4.تمامی گفتگوهای طرفین حتی پس از حذف توسط کاربران نیز، در سیستم اطلاعات ذخیره خواهد شد.
5.مسئولیت بروز هر گونه مشکل با مشاور، بر عهده دفتر املاک مربوطه خواهد بود.
#
شماره همراهی که در پروفایل مشتری ثبت می شود، تنها شماره مورد تایید مشتری است که تمام مکاتبات از آن طریق صورت میگیرد.
تمامی پیامک های اطلاع رسانی از طرف سیراف، با شماره 1000123 به کاربران ارسال خواهد شد و ارسال هر گونه پیامک تحت عنوان سیراف با هر شماره دیگری تخلف و سوء استفاده از برند سیراف است؛ لطفاً در صورت مشاهده، مراتب را از طریق پشتیبانی اعلام فرمایید.
#
امتیازهای هر دفتر املاک یا مشاور میانگین امتیازهای کاربرانی می باشد که فقط یک بار مجاز به انجام این کار بوده اند که از مقدار یک ستاره( کمترین) تا پنج ستاره( بیشترین) انتخاب کرده اند و سیراف هیچ نقشی در آن ندارد.
#
همه محتواهای در دسترس از طریق هر یک از خدمات سیراف مانند متن، گرافیک، نشان، آیکون، تصویر، ویدیو، تور مجازی و کدهای به کار گرفته شده جزئی از اموال شرکت "فکر بکر سیراف" محسوب شده و حق استفاده و نشر تمامی مطالب موجود در انحصار این شرکت است و هر گونه استفاده بدون کسب مجوز کتبی، حق پیگرد قانونی را  برای سیراف محفوظ می دارد. همچنین نام تجاری "سیراف" و نشان تجاری مربوطه نیز در انحصار شرکت فکر بکر سیراف می باشد. کاربران مجاز به بهره برداری و استفاده از الگوریتم عملکرد، لیست فایل ها، مشخصات فایل ها، قیمت و هر گونه مشتقات پلتفرم سیراف نمی باشند و همچنین هر گونه کپی برداری با مقاصد تجاری، داده کاوی، استخراج اطلاعات و... مجاز نبوده و کلیه این حقوق صراحتا برای سیراف محفوظ است. پایگاه رسمی پلتفرم سیراف به نشانی siraf.app بوده و هیچ گونه سایت اینترنتی با آدرسی غیر از siraf.app متعلق به این مجموعه نمی باشد.




کلیه اصول و رویه کاری سیراف منطبق با قوانین جمهوری اسلامی ایران، قانون تجارت الکترونیک و قانون حمایت از حقوق مصرف کنندگان است و به تبع آن کاربران نیز موظف به رعایت قوانین و مقررات مربوط به کاربران هستند.
بر اساس این قوانین، سیراف موظف است در صورت درخواست مراجع قانونی کشور مبنی بر ارائه اطلاعات کاربران سایت، به صورت رسمی و قانونی موارد درخواست شده را به مرجع درخواست کننده ارائه دهد. در این صورت مسئولیت حفظ اطلاعات شما پس از آن با مرجع قانونی خواهد بود.
